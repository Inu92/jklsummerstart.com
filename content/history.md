## JSS:n lyhyt oppimäärä

Koko homma lähti liikkeelle yksinkertaisesta tarpeesta, kun sopivaa turnausta ei keväisin ollut ja pelaamaan oli kova hinku, järkätään oma turnaus. Ja ajankohtakin on kesän ja ulkokauden alussa, siitä osuva nimi - JSS Jyväskylä Summer Start!

![Legacy](/images/legacy.jpg){ .img-fluid}

Turnaus on lyhyen olemassaolonsa aikana kehittynyt ja mennyt isoin harppauksin eteenpäin. Vuonna 2015 tapahtuma kasvoi kaksipäiväiseksi ja mukana oli myös oheisohjelmaa kuten GUTS-kisaa, tuplakiekkoa ja JSS Disc Battle sekä tietty railakkaat iltabileet. Mutta unohtamatta kuitenkaan tärkeintä eli hyviä pelejä, huippu spirittiä ja mainioita puitteita.

Jos et ole ollut ennen mukana niin nyt on se Hetki! Tule kokemaan huippufiilikset JSS-hengessä, tule aurinkoiseen Jyväskylään - Suomen Ateenaan.

Toivoo JSS turnaustiimi
